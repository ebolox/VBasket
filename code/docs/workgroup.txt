Buongiorno :-) Sì, mi sono offerto di raccogliere le donazioni.
Nessuno si senta obbligato sia nella partecipazione che nella misura della stessa. Altre realtà si sono organizzate ed alcuni di noi già partecipano con esse.
Parlando con alcuni genitori abbiamo pensato di indicare in 50 euro la cifra suggerita, in modo da raggiungere un totale di sicuro aiuto. Ma ribadisco che ognuno è libero di contribuire quanto può, ed io riceverò le donazioni nello spogliatoio Allenatori alla Bucci Pieracini (mentre alle Altobelli, userò l'ufficio) durante l'allenamento del pomeriggio, in modo da garantire l'anonimato. Verrà soltanto stilata una lista degli importi ai fini di verifica.
Pensiamo sia importante fare una nostra colletta piuttosto che agire individualmente perchè il gesto dia sollievo alla famiglia tutta e contemporaneamente le faccia sapere che può contare su di noi intesi come comunità.
Ringrazio fin da ora ognuno di voi per l'attenzione e la partecipazione!

Chiari fin dall'inizio: questo gruppo nasce per volontà mia ed a seguito del confronto con alcuni genitori. La sua ragione d'essere: portare cultura/socialità in palestra e nel parco Altobelli.
Buongiorno malcapitati! Come preannunciato ad alcuni di voi, questo gruppo nasce con lo scopo di realizzare 2-3 appuntamenti di cinema autogestito all'interno della palestra Altobelli.
Autogestito in quanto saremo noi di questo gruppo, con l'avallo del presidente, ad organizzare e gestire i 2-3 eventi.
Vi dico subito il mio obiettivo: che l'evento diventi settimanale e dia forma ad un gruppo operativo ed indipendente dalla società, che realizzi idee nostre destinate a ragazzi e genitori. Ma questo è solo il primo passo, quindi intanto vi sottopongo l'idea, per chiedervi se interessati a partecipare ed ascoltare dubbi e proposte.
Useremo il proiettore del Teatro dell'Aglio, di cui abbiamo disponibilità grazie ad AMarchetti. 2 spettacoli per fasce di età (flessibili).
Quello fino ad Under 13 della durata di un'ora max e pausa intermedia. Cartoni animati o film idonei a tema sport. Prima e dopo (o anche a metà se credete) accesso a canestro e palloni. Inizio ore 16.30?
L'altro per gli over 10 (a discrezione del genitore), max 2 ore. Sempre a tema sport, film, video youtube e chipiùnehapiùnemetta. Inizio ore 18?
Ingresso ad un numero massimo di 100 presenze, tra bambini ed adulti e comunque in base al numero di noi.
Costo 2 euro ad ingresso (o 5 euro ad accoppiata figlio-genitore o sparate idee), obbligato (senza biglietto nelle prime 2 giornate, poi regolarizzato se gli eventi continueranno).
L'ingresso a pagamento servirà a pulizie, vivande e bevande per i partecipanti e realizzazione di successivi/alternativi eventi. Eventuale plusvalenza andrà alla società.
Oltre alle prove tecniche, ci siamo già mossi chiedendo l'intervento dei tecnici comunali per provare il riscaldamento.
Vi chiedo nuovamente scusa per la prolissità, tengo molto a questa iniziativa e la cosa non può funzionare senza chiarezza e comune accordo. E chiaramente "ognuno per quel che può"


