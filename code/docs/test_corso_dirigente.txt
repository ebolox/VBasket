1. Chi può prendere posto sulla panchina riservata a ciascuna squadra?

I soli tesserati iscritti nel referto ufficiale di gara

2. Gli spogliatoi fanno parte del campo di gioco?

No, fanno parte dell’impianto di gioco

3. Come si procede se un atleta o altro tesserato partecipante a una gara, si presenta con un documento non valido?

Lo si lascia in lista e nel momento in cui potrà fornire un documento in corso di validità potrà essere riconosciuto e partecipare alla gara

4. Quanto tempo prima della gara il medico, ove previsto, si deve presentare agli arbitri?

Almeno venti minuti prima dell’orario di inizio della gara

5. Quando un/una atleta si può definire con formazione italiana?

Quando abbia partecipato ad almeno 14 gare di Campionato giovanile (5X5) di cui almeno 10 in uno stesso Campionato giovanile, purché le stesse siano state regolarmente omologate. Per almeno quattro stagioni sportive;

6. Quando La Società ospitante deve consegnare agli arbitri e, ove previsti, agli ufficiali di campo, le attrezzature indispensabili allo svolgimento della stessa stabilite dal Consiglio federale per ciascun Campionato?

Almeno venti minuti prima dell’inizio gara

7. Come si procede se in una gara ove sia previsto il medico, lo stesso si deve allontanare?

La gara è sospesa e la società ospitante avrà 20 minuti per sostituirlo, trascorsi i quali senza esserci riuscita, la gara sarà sospesa definitivamente ed omologata con il risultato di 0-20 a sfavore della società ospitante

8. La Società partecipante ad un Campionato nazionale senior maschile e femminile può iscrivere una ulteriore squadra esclusivamente ad un Campionato senior a libera partecipazione?

Purché il campionato sia regionale

9. Quanti palloni la squadra ospitante è tenuta a presentare agli arbitri?

Almeno sei palloni

10. Quando si ha impraticabilità del campo di gioco?

Quando lo svolgimento della gara venga ad essere alterato o impedito da fattori atmosferici o da altri fatti esterni

11. La Società ospitante è obbligata a far constatare all'arbitro, prima dell'inizio della gara, la presenza dei tutori dell'ordine pubblico, ed in loro assenza, esibire documentazione della richiesta presentata alle competenti Autorità di Pubblica Sicurezza?

Sì, nei campionati senior

12. Quale temperatura deve essere mantenuta all’interno della zona di attività sportiva?

Minimo 18 Gradi Celsius

13. Le squadre sono tenute a cambiare la propria maglia di gioco qualora questa risulti confondibile con la divisa arbitrale?

Sì

14. E’ possibile disputare una gara in mancanza di referto ufficiale?

No la gara non sarà disputata e l’arbitro farà rapporto al Giudice Sportivo
